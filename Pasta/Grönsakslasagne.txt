Grönsakslasagne

Precis som det italienska originalet blir den här lasagnen bara godare av att stå till sig och sedan värmas upp på nytt, så laga den gärna en dag i förväg.

Antal portioner:  4 

Ingredienser

12 lasagneplattor 
1 dl riven gratängost 

Grönsakssås: 
1 gul lök 
6 vitlöksklyftor 
1 morot 
1 aubergine 
400 g färsk svamp 
olja att steka i 
600 g krossade tomater 
4 dl tomatjuice 
1 kvist rosmarin 
2 lagerblad 
3 kvistar timjan 
1 1/2 msk honung 

Ostsås: 
6 dl mjölk 
2 dl grädde 
50 g smör 
1 dl vetemjöl 
2 dl riven ost 
salt och malen svartpeppar 

Gör så här

 1.  Grönsakssås: Skala lök, vitlök och morot och finhacka dem var för sig. Skölj, ansa och dela auberginen i bitar. Finhacka bitarna. Hacka även svampen ytterst fint. Fräs lök och vitlök gyllene i olja och lägg över i en stor kastrull. Fräs morot och auberginehacket var för sig i olja och lägg över i kastrullen. Häll i krossade tomater och tomatjuice. Tillsätt rosmarin, lagerblad, timjan och honung. Koka upp och sjud på svag värme i 15–20 minuter så att såsen tjocknar och smakerna går ihop. 

 2.  Ostsås: Koka upp mjölk och grädde i en kastrull. Smält smöret i en annan stor kastrull. Ta av från värmen, blanda ner mjölet och vispa det till en jämn redning. Sätt tillbaka på värmen och spä med den kokta mjölken, lite i taget och under ständig vispning. Koka upp såsen och låt den sjuda i 3-5 minuter. Tillsätt den rivna osten mot slutet, rör om och krydda med salt och peppar. 

 3.  Sätt ugnen på 175 ° och smörj en ugnssäker form med olja. Varva ostsåsen med grönsaksröran och lasagneplattorna i formen. Toppa med ett lager sås och riven ost. Grädda i ugnen i 30–35 minuter eller tills lasagneplattorna är mjuka (känn efter med en kniv).
