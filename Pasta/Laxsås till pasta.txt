Pasta med laxsås
----------------

Ingredienser:
1/2 gul lök hackad
1-2 vitlöksklyftor
1 liten morot, grovt riven.
2 msk mjöl
1 fiskbuljongtärning.
2,5 dl grädde
2,5 dl mjölk
Lite hackad spenat
Dill
100 g lax benfri

Gör såhär:
Hacka löken och stek den på medelvärme i lite neutral olja i en liten kastrull med tjock botten. Krossa vitlöken under kniven, hacka den fint och lägg ned den också i kastrullen efter några minuter. Riv moroten och lägg till löken. När allt är lagom mjukt så pudra över mjölet och rör om så mjölet sprids på allt. Krossa eller hacka ned buljongtärningen i kastrullen och blanda in den också.

Tillsätt grädden, mjölken, den hackade spenaten och dillen och koka upp under omrörning. Skär laxen i bitar eller strimlor och låt den sjuda i såsen några minuter tills den är klar.

Servera med någon god pasta!
