Tzatziki

Tzatziki är en god kall sås som är enkel att göra och gott till det mesta, t.ex. grillat kött.

 Tid: 15 minuter 

 6 portioner 
Du behöver:
5 dl avrunnen yoghurt (finns att köpa färdig, t.ex. turkisk yoghurt eller matlagningsyoghurt)
½ - 1 slanggurka 
1-2 vitlöksklyftor
svartpeppar
salt
Gör så här:

Riv gurkan grovt på rivjärn. Krama ur vattnet.

Blanda gurka, yoghurt och pressa över vitlök. Smaka av med svartpeppar och salt.

Låt helst stå kallt minst en timme innan servering.
