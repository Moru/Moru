Hemgjord glass
		 

Av: Annika Tidehorn

Typ: 
Kategori: 
Allergimärkning: Glutenintolerans

Ingredienser 6-8 port.:
2 äggvitor
3/4 dl florsocker eller strösocker
3 dl vispgrädde
3/4 liter jordgubbar
2 msk strösocker
1 apelsin		

Så här gör du:
1. Skilj gult från vitt. Knäck äggen försiktigt mot bunkens kant, ett ägg i taget. Låt äggvitan rinna ner i bunken, men se till att hela gulan är kvar i skalet.

2. Vispa äggvitorna så fast att du kan vända upp och ner på bunken utan att de rinner ut. Sedan vänder du försiktigt ner sockret. Vispa sedan grädden för sig.

3. Skölj jordgubbarna om de är smutsiga. Ta sedan bort det gröna fnaset. Mosa dem tillsammans med lite socker.

4. Busgott! Blanda ihop de vispade äggvitorna, den vispade grädden och jordgubbar i en skål. Pressa i lite saft från en apelsin. Häll upp glassmeten i en sockerkaks- eller limpform. Glöm inte bort att smaka av smeten! Ställ in formen i frysen cirka fyra timmar. Ta ut formen minst två gånger och rör i den medan den stelnar. Då blir den lagom hård.



Papayasallad med hemlagad glass

Det vanliga sättet att göra glass på (utan glassmaskin) är att först sjuda en kräm av äggulor, socker och vatten. Men det här sättet är mycket enklare och glassen blir lika god. Jag bjuder alltid en fräsch fruktsallad till. 

Det här behövs för 4-6 port:
Glass:
3 äggulor
3 msk florsocker
3 dl vispgrädde
1 tsk Vanila
Sallad:
1 stor eller 2 mindre papayafrukter
2 apelsiner
8-10 fikon
50 g valnötter

Gör så här:
1. Vispa äggulor, florsocker och Vanila pösigt. Vispa grädden och blanda den med äggsmeten.
2. Häll glasskrämen i en lämplig form, som rymmer ca 1 1/2 l. Täck över och ställ formen i frysen i minst 4 timmar.
3. Laga salladen strax innan den ska serveras: Skala papaya och apelsiner. Skär frukten i tärningar och blanda med hackade fikon och nötter.
4. Bjud glassen, som bör tinas ca 30 minuter i rumstemperatur innan den ska ätas, till salladen.
Smaklig måltid!