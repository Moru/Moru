Coffee cake med äpple samt valnöts- & kanelströssel

8-10 bitar
Tid: 1,5 timme
Ugn: 175 grader

Ingredienser
2 msk smör
2 msk ströbröd
125 g smör, rumsvarmt
1 dl strösocker
1 dl rårörsocker
1 ägg
2,5 dl gräddfil
5 dl vetemjöl
1 tsk bakpulver
1 tsk bikarbonat
1 tsk vaniljsocker
1 krm salt
2 äpplen skalade, urkärnade och skivade

Strössel:
50 g smör, smält
6-7 digestivekex, smulade
0,5 dl farinsocker
1 tsk kanel, malen
1 dl valnötter, grovhackade

Tillagning:
Smörj och bröa en rund bakform, 28 cm diameter.

Vispa smör & socker poröst. Tillsätt ägg & gräddfil. Blanda samman torra ingredienser och rör ned i smeten.

Häll hälften av smeten i formen. Fördela äppelskivorna över smeten. Blanda alla ingredienser till strösslet. Strö över hälften av strösslet. Klicka ut resten av smeten och strö över resten av strösslet. 
Grädda kakan i ca 1 timme i mitten av ugnen. Täck med folie mot slutet om strösslet börjar få för mycket färg.

Låt kakan svalna i formen på ett galler.

Gör mjölkfri: Ersätt gräddfil med 2 dl havredryck och 0,5 dl havregrädde eller 2,5 dl havreyoghurt. Ersätt smör med carlshamns mjölkfritt margarin.
